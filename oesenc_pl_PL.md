---
layout: default_pl_PL
---

# Warunki używania map oeSenc

- Mapy oeSENC mogą być używane tylko w OpenCPN.

- Możesz używać każdej z kupionych map na 2 *systemach* równocześnie lub zachować kopię do użycia w przypadku utraty twojego głównego *systemu*.

- *System* jest kombinacją urządzenia (device) i systemu operacyjnego (OS). Jeśli którykolwiek z tych elementów ulegnie zmianie, system zostanie uznany za zmieniony. Utracisz wtedy licencję na ten system i będziesz musiał użyć kopii zapasowej.

- Jeśli już zainstalowałeś mapy w dwóch systemach i chcesz je użyć w kolejnych dwóch, to musisz kupić nową licencję.

- Klucz sprzętowy USB traktowany jest jak jeden "system". Klucz sprzętowy USB umożliwia zainstalowanie map oeSENC w dowolnej liczbie urządzeń. Jednak tylko w urządzeniu, do którego podłączony jest klucz sprzętowy USB, licencja staje się aktywna i mapy działają.

- Twoja licencja powinna przetrwać aktualizację: systemu operacyjnego, programu OpenCPN oraz wtyczki do OpenCPN, jednak stracisz ją przy ponownej instalacji systemu operacyjnego.

- Po pobraniu map do pierwszego systemu, opłata nie może być zwrócona. Jeśli masz utworzony *system* i przypisane do niego mapy, ale ich jeszcze nie pobierałeś, nadal możesz otrzymać zwrot opłaty.

- Po pobraniu map dla jednego *systemu* nie ma możliwości anulowania tej operacji ani przeniesienia map do innego zestawu urządzenie — system operacyjny.

- Będziesz miał możliwość aktualizowania swoich map przez rok od daty zakupu. Mapy różnych biur hydrograficznych aktualizowane są z różną częstotliwością:
    
    - Co tydzień: DE, FR, SE, NO, FI, PL, Karaiby.
    - Co dwa tygodnie: AU, DK, GL, FO.
    - Co kwartał: UK, ES, BE, NL, HR, IS.

- Licencja wygasa po roku od daty zakupu. Po wygaśnięciu licencji pobrane wcześniej mapy będą nadal działały w systemie, ale ich aktualizacja nie będzie już możliwa.

- System równoległy lub zapasowy można dodać w okresie ważności licencji (w ciągu roku od zakupu). Nie będzie to możliwe po wygaśnięciu licencji.

# Instalacja map

Jeśli system, w którym chcesz zainstalować mapy **jest podłączony do Internetu**, wykonaj kroki opisane w punkcie **pozyskiwanie map online**.

Jeśli system, w którym chcesz zainstalować mapy **NIE jest podłączony do Internetu** postępuj zgodnie z instrukcjami podanymi w punkcie **Pozyskiwanie map offline**.

W celu zainstalowania map na **Androidzie** postępuj jak przy **pozyskiwaniu map online**.

## Pozyskiwanie map online

### Online - klucz sprzętowy USB

1. Pobierz i zainstaluj [wtyczkę oeSENC](https://opencpn.org/OpenCPN/plugins/oesenc.html) (tylko dla OpenCPN w wersji 5.0 lub wyższej). Jeśli wtyczka oeSENC jest już zainstalowana, zaktualizuj ją do najnowszej wersji.

2. Przejdź do OpenCPN, Opcje → Wtyczki → oeSENC i włącz wtyczkę.

3. Przejdź do [sklepu o-charts](https://o-charts.org/shop/index.php?id_category=8&controller=category) i kup zestawy map, którymi jesteś zainteresowany. Zapamiętaj dane dostępu do sklepu o-charts (e-mail i hasło), będziesz ich potrzebować później. Pomiń ten krok, jeśli już kupiłeś mapy.

4. Wetknij klucz sprzętowy USB do portu USB w twoim urządzeniu.

5. Przejdź do OpenCPN, *Opcje → Mapy→ Mapy oeSENC* i naciśnij *Odśwież listę map*. Użyj strzałek, aby wyświetlić ukryte zakładki.

6. Zaloguj się danymi dostępu do sklepu o-charts.

7. Postępuj zgodnie z instrukcjami na ekranie aby pobrać i zainstalować w systemie zestawy map, które kupiłeś w sklepie o-charts.

8. Po przygotowaniu zestawu map dla twojego klucza sprzętowego USB otrzymasz wiadomość e-mail z linkiem do ich pobrania. Możesz ją zignorować.

### Online - Windows/Mac/Linux

1. Pobierz i zainstaluj [wtyczkę oeSENC](https://opencpn.org/OpenCPN/plugins/oesenc.html) (tylko dla OpenCPN w wersji 5.0 lub wyższej). Jeśli wtyczka oeSENC jest już zainstalowana, zaktualizuj ją do najnowszej wersji.

2. Przejdź do OpenCPN, *Opcje → Wtyczki → oeSENC* i włącz wtyczkę.

3. Przejdź do [sklepu o-charts](https://o-charts.org/shop/index.php?id_category=8&controller=category) i kup licencje na zestawy map, którymi jesteś zainteresowany. Zapamiętaj dane dostępu do sklepu o-charts (e-mail i hasło), będziesz ich potrzebować później. Pomiń ten krok, jeśli już kupiłeś mapy.

4. Przejdź do OpenCPN, *Opcje → Mapy→ Mapy oeSENC* i naciśnij *Odśwież listę map*. Użyj strzałek, aby wyświetlić ukryte zakładki.

5. Zaloguj się danymi dostępu do sklepu o-charts.

6. Będzie konieczne podanie *nazwy systemu* identyfikującej twój system. Jeśli po raz pierwszy instalujesz mapy oeSENC w tym systemie, wybierz *nowy system* i podaj nazwę składająca się z 3-15 znaków (tylko małe litery oraz cyfry, bez spacji czy znaków specjalnych). Jeśli już instalowałeś inne mapy oeSENC na tym systemie, musisz wybrać *jego nazwę*. Jeśli wybierzesz złą *nazwę systemu*, będziesz mógł pobrać mapy, ale nie będą one działać. Jeśli instalujesz mapy w drugim systemie (lub po reinstalacji systemu operacyjnego), także musisz wybrać *nowy system*. Po zainstalowaniu map na 2 różnych systemach, mapy nie będą dostępne.

7. Postępuj zgodnie z instrukcjami na ekranie aby przypisać, pobrać i zainstalować w systemie zestawy map, które kupiłeś w sklepie o-charts.

8. Po przygotowaniu zestawu map dla twojego urządzenia otrzymasz wiadomość e-mail z linkiem do ich pobrania. Możesz ją zignorować.

**Możesz także postępować zgodnie z instrukcją video. Sprawdź czy są dostępne napisy w Twoim języku w *ustawieniach*:**

[Instalacja map oeSENC dla OpenCPN (Windows)](https://www.youtube.com/watch?v=fGIBCEWEC3s)

[Instalacja map oeSENC dla OpenCPN (Ubuntu)](https://www.youtube.com/watch?v=Mvx-q-dA8n0)

### Online - Android

1. Zainstaluj [OpenCPN 1.0.13](https://play.google.com/store/apps/details?id=org.opencpn.opencpn) (lub wersję wyższą) dla Androida 4.4 (lub nowszy) ze Sklepu Play. Upewnij się, że używasz oficjalnej aplikacji OpenCPN.

2. Zainstaluj wtyczkę [oeSENC](https://play.google.com/store/apps/details?id=org.opencpn.oesencplugin) dla OpenCPN ze Sklepu Play, aby upewnić się, że urządzenie jest zgodne.

3. Przejdź do [sklepu o-charts](https://o-charts.org/shop/index.php?id_category=8&controller=category) i uzyskaj licencję na zestawy map, którym jesteś zainteresowany. Zapamiętaj dane dostępu do sklepu o-charts (e-mail i hasło), będziesz ich potrzebować później. Pomiń ten krok, jeśli już kupiłeś mapy.

4. Wróć do OpenCPN, *Opcje → Mapy → Mapy oeSENC*. Naciśnij *dodaj/zaktualizuj zestaw map oeSENC* aby zalogować się przy użyciu danych dostępu do o-charts. Użyj niebieskich strzałek, aby wyświetlić ukryte zakładki.

5. Postępuj zgodnie z instrukcjami na ekranie aby przypisać, pobrać i zainstalować w systemie zestawy map, których licencje kupiłeś w sklepie o-charts. Jeśli mapa nie jest dostępna, oznacza to, że zainstalowano już mapy w 2 systemach.

6. Po przygotowaniu zestawu map dla twojego systemu komputerowego otrzymasz wiadomość e-mail z linkiem do ich pobrania. Możesz ją zignorować.

### Uaktualnienia online

Powinieneś odwiedzić *Opcje → Mapy → Mapy oeSENC * od czasu do czasu, aby sprawdzić, czy dostępna jest aktualizacja. Każdy zestaw aktualizacyjny map jest niezależny i kompletny — można pominąć wcześniejsze, niepobrane aktualizacje.

## Pozyskiwanie map offline

### Offline klucz sprzętowy USB

W systemie docelowym nie mającym połączenia z internetem zainstaluj [wtyczkę oeSENC](https://opencpn.org/OpenCPN/plugins/oesenc.html) (dla OpenCPN w wersji 5.0 lub wyższej). Jeśli wtyczka oeSENC jest już zainstalowana, zaktualizuj ją do najnowszej wersji.

1. Podłącz klucz sprzętowy USB do gniazda USB.

2. Przejdź do OpenCPN, Opcje → Wtyczki → oeSENC i włącz wtyczkę. Utwórz plik **USB key System ID** (Fingerprint) w ustawieniach. Wtyczka poda ścieżkę dostępu do pliku Fingerprint. W przypadku Windows i macOS kopia jest tworzona bezpośrednio na pulpicie. W przypadku Linuxa plik jest tworzony w katalogu ~/.opencpn.

3. Skopiuj plik Fingerprint na przenośny nośnik i znajdź jakiś komputer z dostępem do Internetu.

4. Przejdź do [sklepu o-charts](https://o-charts.org/shop/index.php?id_category=8&controller=category) i kup zestawy map, którymi jesteś zainteresowany. Pomiń ten krok, jeśli już kupiłeś mapy.

5. Przejdź do strony [Moje mapy oeSENC](https://o-charts.org/shop/index.php?fc=module&module=occharts&controller=occharts) i utwórz tam identyfikator systemu, przesyłając plik Fingerprint. Pozostaw *nazwę systemu* pustą, przypisanie nastąpi automatycznie.

6. Wybierz ów nowy *identyfikator systemu* dla każdego zestawu map, który chcesz przypisać do klucza sprzętowego. Raz dokonane przypisanie, nie może być zmienione.

7. Zażądaj przygotowania map, klikając przycisk, który pojawi się w kolumnie *Ostatnie żądanie*. Zestaw map zostanie przygotowany. Czas przetwarzania zależy od rozmiaru zestawu map, obciążenia serwera i sieci w danym momencie, ale nie przekracza 2 godzin. Najczęściej to kwestia kilku minut.

8. Otrzymasz e-mail z linkiem do pobrania zestawu map. Mapy można pobrać także ze strony [Moje mapy oeSENC](https://o-charts.org/shop/index.php?fc=module&module=occharts&controller=occharts). Jeśli nie pobierzesz map w ciągu tygodnia, trzeba będzie utworzyć żądanie przygotowania map ponownie. Pobierz mapy i przenieś je na system docelowy za pomocą jakiegoś nośnika danych.

9. Na systemie docelowym, rozpakuj (unzip) mapy do dowolnego katalogu i zainstaluj je w OpenCPN, tak jak zawsze. Gotowe. Podłącz klucz sprzętowy do gniazda USB aby móc korzystać z map.

### Offline - Windows/Mac/Linux

W przypadku systemów bez połączenia z Internetem należy utworzyć plik Fingerprint identyfikujący system, i na jego podstawie pobrać zestawy map, korzystając z innego urządzenia posiadającego dostęp do Internetu. Następnie pobrany plik trzeba skopiować na system docelowy.

1. W systemie docelowym nie mającym połączenia z internetem zainstaluj [wtyczkę oeSENC](https://opencpn.org/OpenCPN/plugins/oesenc.html) (dla OpenCPN w wersji 5.0 lub wyższej). Jeśli wtyczkę oeSENC masz już zainstalowaną, zaktualizuj ją do najnowszej wersji.

2. Przejdź do OpenCPN, *Opcje → Wtyczki → oeSENC* i włącz wtyczkę. Utwórz plik identyfikatora systemu (*Fingerprint*) w *Ustawieniach*. Wtyczka poda ścieżkę dostępu do pliku Fingerprint. W przypadku Windows i macOS kopia jest tworzona bezpośrednio na pulpicie. W przypadku Linuxa plik jest tworzony w katalogu *~/.opencpn*.

3. Skopiuj plik *Fingerprint* na przenośny nośnik i znajdź jakiś komputer z dostępem do Internetu.

4. Przejdź do [sklepu o-charts](https://o-charts.org/shop/index.php?id_category=8&controller=category) i kup zestawy map, którymi jesteś zainteresowany. Pomiń ten krok, jeśli już kupiłeś mapy.

5. Przejdź do strony [Moje mapy oeSENC](https://o-charts.org/shop/index.php?fc=module&module=occharts&controller=occharts) i utwórz tam*identyfikator systemu*, przesyłając plik *Fingerprint* oraz podając *nazwę systemu*.

6. Wybierz *nazwę systemu* dla każdego zakupionego zestawu map. Raz dokonane przypisanie, nie może być zmienione. Jeśli twój komputer ulegnie uszkodzeniu, możesz wybrać drugą *nazwę systemu* dla każdego zestawu map. W tym przypadku utwórz nowy * identyfikator systemu * dla nowego komputera.

7. Zażądaj przygotowania map, klikając przycisk, który pojawi się w kolumnie *Ostatnie żądanie*. Zestaw map zostanie przygotowany. Czas przetwarzania zależy od rozmiaru zestawu map, obciążenia serwera i sieci w danym momencie, ale nie przekracza 2 godzin. Najczęściej to kwestia kilku minut.

8. Otrzymasz e-mail z linkiem do pobrania zestawu map. Mapy można pobrać także ze strony [Moje mapy oeSENC](https://o-charts.org/shop/index.php?fc=module&module=occharts&controller=occharts). Jeśli nie pobierzesz map w ciągu tygodnia, trzeba będzie zażądać przygotowania map ponownie. Pobierz mapy i przenieś je na system docelowy za pomocą jakiegoś nośnika danych.

9. Na systemie docelowym, rozpakuj (unzip) mapy do dowolnego katalogu i zainstaluj je w OpenCPN, tak jak zawsze. Gotowe!

### Uaktualnienia offline

Aby zaktualizować zestaw map, przejdź do strony [Moje mapy oeSENC](https://o-charts.org/shop/index.php?fc=module&module=occharts&controller=occharts). W kolumnie *ostatnio żądane* pokazana będzie ostatnia edycja, którą pobrałeś. W kolumnie *Ostatnia aktualizacja* znaleźć można informację o aktualnym wydaniu dostępnym dla danego zestawu map. Jeśli *Ostatnie żądanie* jest starsze niż *Ostatnia aktualizacja* należy rozważyć aktualizację posiadanego zestawu map. Każdy zestaw aktualizacyjny map jest niezależny i kompletny — można pominąć wcześniejsze, niepobrane aktualizacje. Usuń stary zestaw map z OpenCPN, lub zachowaj go w innym katalogu. Pobierz i zainstaluj nowy zestaw.

# *Odnawianie* licencji

Niektóre mapy mają możliwość "odnowienia" - zakupu na nowy okres zestawu ze zniżką - na kolejny rok po wygaśnięciu poprzedniego okresu licencyjnego. Przejdź do [Moje mapy oeSENC](https://o-charts.org/shop/index.php?fc=module&module=occharts&controller=occharts) w sklepie o-charts, aby sprawdzić czy taka możliwość istnieje dla twojej mapy, której licencja wygasła, a następnie postępuj zgodnie z instrukcją. Możesz w ten sposób uzyskać licencję na nowy okres przez rok od daty wygaśnięcia poprzedniego.

# Najczęściej zadawane pytania

> **Dla jakich systemów operacyjnych istnieją wtyczki oeSENC?**
> 
> Mapy oeSENC działają w Windows, Mac, Android i Linux (w tym także ARM).
> 
> **A czy mogę zainstalować oprogramowania na maszynie wirtualnej?**
> 
> To nie zadziała. Musimy zapobiegać klonowaniu systemów.
> 
> **Czy można używać map oeSENC na iOS?**
> 
> Nie. Nie istnieje wersja OpenCPN dla iOS.
> 
> **Jak liczony jest "system" w przypadku komputera z wyborem systemu podczas uruchamiania?**
> 
> Każda kombinacja sprzęt + system operacyjny liczona jest oddzielnie.
> 
> **Dlaczego trzeba płacić za mapy oeSENC?**
> 
> Musimy dostosować się do wymogów instytucji posiadających prawa do map. Instytucje te określają opłaty i warunki licencyjne. Administracja i koszty są ograniczone do minimum. W przypadku, gdy odniesiemy wielki sukces ekonomiczny, fundusze zostaną przeznaczone na rozwój OpenCPN.
> 
> **OpenCPN jest oprogramowaniem open source. Gdzie znajdę kod wtyczki?**
> 
> Aby wykorzystywać mapy oeSENC, musimy mieć pewność, że nie będą dostępne żadne kopie niezaszyfrowanych komórek map. Dlatego wtyczka ma część open-source i część binarną. Podobnie, jak wtyczki komercyjnych map BSB4 albo NV-charts.
