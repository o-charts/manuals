---
layout: default_fi_FI
---

# oeSENC-karttojen ehdot

- oeSENC-karttoja voi käyttää vain OpenCPN:ssä.

- Sinulla on oikeus käyttää kutakin ostamaasi karttasarjaa kahdessa *järjestelmässä* samanaikaisesti tai voit varata toisen oikeuden käytettäväksi varmuuskopiona siltä varalta että *järjestelmäsi* hajoaa.

- *Järjestelmä* on laitteen ja käyttöjärjestelmän yhdistelmä. Jos jokin näistä muuttuu, järjestelmä tulkitaan uudeksi, menetät käyttöoikeuden ja sinun täytyy käyttää varmuuskopiota.

- Jos olet jo käyttänyt 2 oikeuttasi ja haluat käyttää karttasarjojasi useammissa eri järjestelmissä, joudut ostamaan niitä varten uudet karttasarjat.

- USB-avain tulkitaan yhdeksi järjestelmäksi. USB-avain sallii oeSENC-karttojen asentamisen niin moneen järjestelmään kuin haluat. Kartat toimivat kuitenkin vain siinä järjestelmässä, mihin USB-avain on liitetty.

- Käyttöoikeuden pitäisi säilyä käyttöjärjestelmä-, OpenCPN- tai lisäosien päivityksen jälkeenkin. Jos asennat käyttöjärjestelmäsi uudelleen, menetät käyttöoikeutesi.

- Kun olet tehnyt karttasarjallesi latauspyynnön (request) jollekin järjestelmälle, emme voi enää palauttaa rahojasi. Jos olet luonut järjestelmän ja liittänyt karttasarjasi siihen, mutta et ole tehnyt karttasarjallesi yhtään latauspyyntöä, voimme vielä palauttaa rahasi.

- Kun olet liittänyt karttasarjasi johonkin järjestelmään, emme voi peruuttaa liitosta tai siirtää sitä toiseen järjestelmään.

- Voit päivittää karttasarjasi vuoden ostopäivästä. Karttasarjoilla on vaihtelevat päivitysvälit:
    
    - Viikoittain: DE, FR, SE, NO, FI, PL, Karibia.
    - Kahden viikon välein: AU.
    - Neljännesvuosittain: UK, ES, BE, NL, HR, IS.
    - Vuosittain: DK, GL, FO.

- Karttasarjasi päivitysoikeus päättyy vuoden kuluttua ostopäivästä. Päivitysoikeuden päättymisen jälkeen karttasarjasi toimivat edelleen järjestelmässäsi, mutta et voi enää päivittää niitä.

- Voit liittää karttasarjasi vuoden päivitysoikeuden aikana rinnakkaiseen tai varmuuskopiojärjestelmään. Vuoden päivitysoikeuden päätyttyä et voi enää liittää karttasarjaasi toiseen järjestelmään.

# Karttojen asennus

Jos järjestelmä, johon haluat asentaa kartat, **on kytketty verkkoon**, seuraa vaiheita **Hae kartat verkosta**.

Jos järjestelmä, johon haluat asentaa kartat, **ei ole kytketty verkkoon**, seuraa vaiheita **Asenna kartat ilman verkkoa**.

Asentaaksesi kartat **Androidiin** seuraa ohjeita **Hae kartat verkosta**.

## Hae kartat verkosta

### Verkossa: USB-avain

1. Lataa ja asenna [oeSENC-lisäosa](https://opencpn.org/OpenCPN/plugins/oesenc.html) (OpenCPN 5.0 tai uudemmat versiot). Jos sinulla on jo oeSENC-lisäosa asennettuna, päivitä se uusimpaan versioon.

2. OpenCPN:ssä valitse: Asetukset → Lisäosat → oeSENC ja ota se käyttöön valitsemalla "Käytä".

3. Siirry [o-charts -kauppaan](https://o-charts.org/shop/index.php?id_category=8&controller=category) ja osta lisenssi sille karttasarjalle, jota haluat käyttää. Tallenna kirjautumistietosi o-charts -kauppaan (sähköpostiosoite ja salasana), tarvitset niitä myöhemmin. Ohita tämä vaihe, jos olet jo ostanut karttasarjasi.

4. Kytke USB-avain järjestelmäsi USB-porttiin.

5. OpenCPN:ssä valitse: Asetukset → Kartat → oeSENC-kartat ja paina "Päivitä luettelo". Käytä nuolinäppäimiä nähdäksesi piilotetut välilehdet.

6. Kirjaudu käyttämällä o-charts -kaupan kirjautumistietoja.

7. Seuraa ruudulle tulevia ohjeita ladataksesi ja asentaaksesi o-charts -kaupasta ostamasi karttasarjat.

8. Kun karttasarjasi on valmisteltu USB-avaintasi varten, saat sähköpostilla kartasarjan latauslinkin. Voit ohittaa tämän sähköpostin.

### Verkossa: Windows/Mac/Linux

1. Lataa ja asenna [oeSENC-lisäosa](https://opencpn.org/OpenCPN/plugins/oesenc.html) (OpenCPN 5.0 tai uudemmat versiot). Jos sinulla on jo oeSENC-lisäosa asennettuna, päivitä se uusimpaan versioon.

2. OpenCPN:ssä valitse: Asetukset → Lisäosat → oeSENC ja ota se käyttöön valitsemalla "Käytä".

3. Siirry [o-charts -kauppaan](https://o-charts.org/shop/index.php?id_category=8&controller=category) ja osta lisenssi sille karttasarjalle, jota haluat käyttää. Tallenna kirjautumistietosi o-charts -kauppaan (sähköpostiosoite ja salasana), tarvitset niitä myöhemmin. Ohita tämä vaihe, jos olet jo ostanut karttasarjasi.

4. OpenCPN:ssä valitse: Asetukset → Kartat → oeSENC-kartat ja paina "Päivitä luettelo". Käytä nuolinäppäimiä nähdäksesi piilotetut välilehdet.

5. Kirjaudu käyttämällä o-charts -kaupan kirjautumistietoja.

6. Sinulta kysytään *järjestelmänimeä* yksilöimään järjestelmäsi. Jos olet asentamassa oeSENC-karttoja ensimmäistä kertaa tähän järjestelmään, valitse *Kirjoita uusi järjestelmänimi* ja anna järjestelmänimi, joka on vähintään 3 merkkiä ja enintään 15 merkkiä pitkä. Symbolit ja välilyönnit eivät ole sallittuja. Jos olet jo asentanut jonkin oeSENC-karttasarjan tähän järjestelmään, valitse tälle järjestelmälle aiemmin määrittämäsi *järjestelmänimi*. Jos valitset väärän *järjestelmänimen*, voit ladata kartasarjasi, mutta ne eivät toimi. Jos asennat karttasarjaasi toiseen järjestelmään tai ole asentanut käyttöjärjestelmäsi uudelleen, sinun täytyy valita *Kirjoita uusi järjestelmänimi*. Kun olet asentanut karttasarjan kahteen eri järjestelmään, karttasarja ei ole enää käytettävissä uusiin järjestelmiin.

7. Seuraa ruudulle tulevia ohjeita ladataksesi ja asentaaksesi o-charts -kaupasta ostamasi karttasarjat.

8. Kun karttasarjasi on valmisteltu järjestelmääsi varten, saat sähköpostilla kartasarjan latauslinkin. Voit ohittaa tämän sähköpostin.

**Voit myös seurata näitä ohjevideoita. Tarkista *Asetuksista*, onko videossa tekstitys omalla kielelläsi:**

[oeSENC-karttojen asentaminen OpenCPN:ään (Windows)](https://www.youtube.com/watch?v=fGIBCEWEC3s)

[oeSENC-karttojen asentaminen OpenCPN:ään (Ubuntu)](https://www.youtube.com/watch?v=Mvx-q-dA8n0)

### Verkossa: Android

1. Asenna [OpenCPN 1.0.13](https://play.google.com/store/apps/details?id=org.opencpn.opencpn) (tai uudempi) Androidille 4.4 (tai uudemmalle) Play Kaupasta. Varmista että käytät virallista OpenCPN appia.

2. Asenna [oeSENC plugin for OpenCPN](https://play.google.com/store/apps/details?id=org.opencpn.oesencplugin) Play Kaupasta varmistaaksesi että laitteesi on yhteensopiva.

3. Siirry [o-charts -kauppaan](https://o-charts.org/shop/index.php?id_category=8&controller=category) ja osta lisenssi sille karttasarjalle, jota haluat käyttää. Tallenna kirjautumistietosi o-charts -kauppaan (sähköpostiosoite ja salasana), tarvitset niitä myöhemmin. Ohita tämä vaihe, jos olet jo ostanut karttasarjasi.

4. OpenCPN:ssä valitse: Asetukset → Kartat → oeSENC-kartat ja paina *Lisää/päivitä oeSENC-karttasarjat* ja kirjaudu käyttämällä o-charts -kaupan kirjautumistietoja. Käytä sinisiä nuolia nähdäksesi piilotetut välilehdet.

5. Seuraa ruudulle tulevia ohjeita liittäksesi, ladataksesi ja asentaaksesi o-charts -kaupasta ostamasi karttasarjat. Jos karttasarja ei ole enää käytettävissä, olet asentanut sen jo kahteen järjestelmään.

6. Kun karttasarjasi on valmisteltu järjestelmääsi varten, saat sähköpostilla kartasarjan latauslinkin. Voit ohittaa tämän sähköpostin.

### Päivitykset verkossa

Tarkista OpenCPN:ssä silloin tällöin onko karttasarjoille saatavana päivityksiä valitsemalla: Asetukset → Kartat → oeSENC-kartat *. Päivitykset ovat täydellisiä eikä sinun tarvitse huolehtia välipäivityksistä, jotka ovat jääneet huomaamatta.</p> 

## Asenna kartat ilman verkkoa

### Ilman verkkoa: USB-avain

Lataa ensin [oeSENC-lisäosa](https://opencpn.org/OpenCPN/plugins/oesenc.html) (OpenCPN 5.0 tai uudemmat versiot) koneella, jossa on internetyhteys ja kopioi se siirrettävälle medialle (esim. USB-tikulle). Asenna se sitten tikulta koneellesi. Jos koneellasi on jo oeSENC-lisäosa asennettuna, varmista että se on uusin versio.

1. Kytke USB-avain koneesi USB-porttiin.

2. OpenCPN:ssä valitse: Asetukset → Lisäosat → oeSENC ja ota se käyttöön valitsemalla "Käytä". Valitse "Ominaisuudet" ja sitten "Luo USB-avaimen järjestelmän tunnistetiedosto..." (sormenjälkitiedosto). Lisäosa ilmoittaa hakemiston, jonne tiedosto talletettiin. Windows- ja Mac-järjestelmissä tiedostosta luodaan kopio myös työpöydälle. Linux-järjestelmissä tiedosto luodaan hakemistoon ~/.opencpn.

3. Kopioi sormenjälkitiedosto siirrettävälle medialle (esim. USB-tikulle) ja mene koneelle, jossa on internetyhteys.

4. Siirry [o-charts -kauppaan](https://o-charts.org/shop/index.php?id_category=8&controller=category) ja osta lisenssi sille karttasarjalle, jota haluat käyttää. Ohita tämä vaihe, jos olet jo ostanut karttasarjasi.

5. Siirry sivulle [My oeSENC Charts](https://o-charts.org/shop/index.php?fc=module&module=occharts&controller=occharts) ja luo järjestelmäntunniste lataamalla sormenjälkitiedosto kohdassa *Fingerprint file*. Jätä järjestelmänimi (System name) tyhjäksi, sillä se luodaan automaattisesti.

6. Valitse luotu *System identifier* ja paina *Assign* (Liitä) kullekin kartasarjalle, jotka haluat liittää USB-avaimeesi. Kun karttasarja on liitetty USB-avaimeen, sitä ei voi muuttaa.

7. Tee latauspyyntö painamalla "Request"-painiketta, joka ilmestyy *Last requested* -sarakkeeseen. Karttasarjan valmistelu käynnistyy. Valmisteluaika riippuu karttasarjan koosta, palvelimen ja verkon kuormasta, mutta on aina alle 2 tuntia. Normaalisti valmistelu kestää muutaman minuutin.

8. Kun valmistelu on suoritettu, saat sähköpostilla karttasarjasi latauslinkin. Voit myös ladata sen [My oeSENC Charts](https://o-charts.org/shop/index.php?fc=module&module=occharts&controller=occharts) sivulta. Jollet ole ladannut karttasarjaasi viikkoon, sinun täytyy tehdä uusi latauspyyntö. Lataa karttasarjasi, kopioi se siirrettävälle medialle (esim. USB-tikulle) ja siirrä se koneeseesi.

9. Pura karttasarjatiedosto (.zip) koneellesi haluamaasi hakemistoon (esim. C:\Kartat). Karttasarja tallenetaan valitussa hakemistossa alihakemistoon, jonka nimi muodostuu systeeminimestä ja karttasarjan tunnisteesta. Asenna kartat valitsemalla OpenCPN:ssä Asetukset-Kartat-Karttatiedostot-"Lisää hakemisto..." ja valitse edellä luotu hakemisto. Kytke USB-avain koneesi USB-porttiin ellei se jo ole kytkettynä.

### Ilman verkkoa: Windows/Mac/Linux

Järjestelmissä, joissa ei ole internetyhteyttä, sinun täytyy luoda sille sormenjälkitiedosto ja ottaa se mukaan siirrettävällä medialla (esim. USB-tikulla) koneelle, jossa on internetyhteys. Internetyhteydellä voit tehdä karttasarjallesi latauspyynnön ja ladata ne. Kun olet ladannut karttasarjasi, siirrät sen vastaavasti medialla koneellesi.

1. Lataa ensin [oeSENC-lisäosa](https://opencpn.org/OpenCPN/plugins/oesenc.html) (OpenCPN 5.0 tai uudemmat versiot) koneella, jossa on internetyhteys ja kopioi se siirrettävälle medialle (esim. USB-tikulle). Asenna se sitten tikulta koneellesi. Jos koneellasi on jo oeSENC-lisäosa asennettuna, varmista että se on uusin versio.

2. OpenCPN:ssä valitse: Asetukset → Lisäosat → oeSENC ja ota se käyttöön valitsemalla "Käytä". Valitse "Ominaisuudet" ja sitten "Luo järjestelmän tunnistetiedosto..." (sormenjälkitiedosto). Lisäosa ilmoittaa hakemiston, jonne tiedosto talletettiin. Windows- ja Mac-järjestelmissä tiedostosta luodaan kopio myös työpöydälle. Linux-järjestelmissä tiedosto luodaan hakemistoon ~/.opencpn.

3. Kopioi sormenjälkitiedosto siirrettävälle medialle (esim. USB-tikulle) ja mene koneelle, jossa on internetyhteys.

4. Siirry [o-charts -kauppaan](https://o-charts.org/shop/index.php?id_category=8&controller=category) ja osta lisenssi sille karttasarjalle, jota haluat käyttää. Ohita tämä vaihe, jos olet jo ostanut karttasarjasi.

5. Siirry sivulle [My oeSENC Charts](https://o-charts.org/shop/index.php?fc=module&module=occharts&controller=occharts) ja luo järjestelmän tunniste *System identifier* antamalla ensin systeemillesi nimi kohtaan *System name* ja sitten lataamalla edellä luomasi sormenjälkitiedosto kohdassa *Fingerprint file*.

6. Valitse luotu *System identifier* ja paina *Assign* (Liitä) kullekin kartasarjalle, jotka haluat liittää USB-avaimeesi. Kun karttasarja on liitetty USB-avaimeen, sitä ei voi muuttaa. Jos koneesi vahingoittuu, voit varmuuskopiona valita toisen järjestelmänimen kullekin karttasarjallesi. Luo tällöin uusi järjestelmänimi uudelle koneellesi.

7. Tee latauspyyntö painamalla "Request"-painiketta, joka ilmestyy *Last requested* -sarakkeeseen. Karttasarjan valmistelu käynnistyy. Valmisteluaika riippuu karttasarjan koosta, palvelimen ja verkon kuormasta, mutta on aina alle 2 tuntia. Normaalisti valmistelu kestää muutaman minuutin.

8. Kun valmistelu on suoritettu, saat sähköpostilla karttasarjasi latauslinkin. Voit myös ladata sen [My oeSENC Charts](https://o-charts.org/shop/index.php?fc=module&module=occharts&controller=occharts) sivulta. Jollet ole ladannut karttasarjaasi viikkoon, sinun täytyy tehdä uusi latauspyyntö. Lataa karttasarjasi, kopioi se siirrettävälle medialle (esim. USB-tikulle) ja siirrä se koneeseesi.

9. Pura karttasarjatiedosto (.zip) koneellesi haluamaasi hakemistoon (esim. C:\Kartat). Karttasarja tallenetaan valitussa hakemistossa alihakemistoon, jonka nimi muodostuu systeeminimestä ja karttasarjan tunnisteesta. Asenna kartat valitsemalla OpenCPN:ssä Asetukset-Kartat-Karttatiedostot-"Lisää hakemisto..." ja valitse edellä luotu hakemisto!

### Päivitykset ilman verkkoa

Voit päivittää karttasarjasi ilman verkkoa siirtymällä sivulle [My oeSENC Charts](https://o-charts.org/shop/index.php?fc=module&module=occharts&controller=occharts). Sarake *Last requested* näyttää viimeisimmän lataamasi version. Sarake *Last update* näyttää karttasarjasi tuoreimman saatavilla olevan version. Jos *Last requested* on vanhempi kuin *Last update*, voit tehdä latauspyynnön tuoreimpaan versioon. Päivitykset ovat täydellisiä eikä sinun tarvitse huolehtia välipäivityksistä, jotka ovat jääneet huomaamatta. Poista vanha karttasarja OpenCPN:stä tai talleta se eri hakemistoon ja lataa ja asenna uusi kuten ilman verkkoa tehtävissä ohjeissa edellä opastettiin.

# Karttasarjonen *päivitysoikeuden* jatkaminen

Joidenkin karttasarjojen päivitysoikeutta voidaan jatkaa vuodeksi eteenpäin alennetulla hinnalla vuoden päivitysoikeuden päätyttyä. Siirry sivulle [My oeSENC Charts](https://o-charts.org/shop/index.php?fc=module&module=occharts&controller=occharts) o-charts -karttakaupassa ja tarkista voitko jatkaa lisenssiä. Seuraa tarvittaessa ohjeita. Voit liittää jatketun käyttöoikeuden vanhentuneeseen karttasarjaan vuoden ajan vanhenemispäivästä.

# Usein kysyttyjä kysymyksiä

> **Mihin käyttöjärjestelmiin oeSENC-lisäosa on saatavana?**
> 
> oeSENC-lisäosa ja -kartat toimivat Windows-, Mac- Android- ja Linux-järjestelmissä (myös ARM-korteilla)
> 
> **Entä jos asennan ohjelman virtuaalikoneeseen?**
> 
> Se ei toimi. Olemme estäneet järjestelmän kloonaamiselta.
> 
> **Voinko käyttää oeSENC-karttoja iOS-laitteissa?**
> 
> Et. OpenCPN:ää ei ole saatavana iOS-laitteille.
> 
> **Kuinka moneksi järjestelmäksi "dual boot"-järjestelmä lasketaan?**
> 
> Kukin hw/sw-yhdistelmä on yksi järjestelmä.
> 
> **Miksi minun täytyy maksaa oeSENC-kartoista?**
> 
> Joudumme ylläpitämään järjestelmää ja vastaamaan karttojen lisensoijille maksuista ja ehdoista. Kulut pyritään pitämään mahdollisimman alhaisina. Jos alamme tuotamaan voittoa, suorituksia palautetaan OpenCPN:lle.
> 
> **OpenCPN on avoimen lähdekoodin sovellus. Missä on lisäosan lähdekoodit?**
> 
> oeSENC-karttoja käytettäessä joudumme varmistamaan että salaamattomista karttasoluista ei ole kopioita ohjelman suorituksen aikana. Tämän vuoksi lisäosa koostuu avoimesta lähdekoodista ja binääriosasta. Vastaavia ovat kaupalliset BSB4- tai nv-chart -lisäosat.
