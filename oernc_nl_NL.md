---
layout: default_nl_NL
---

# oeRNC kaarten voorwaarden

- oeRNC kaarten kunnen alleen worden gebruikt in OpenCPN.

- In het algemeen kan je elke kaart installeren op 2 of meer systemen (zie kaartdetails). We noemen deze ingeschakelde systemen "toewijzingen (assignments)".

- Je kunt al je toewijzingen tegelijkertijd gebruiken of je kunt er een behouden voor het geval je hoofdsysteem niet meer bruikbaar is of je moet daar wijzigingen aanbrengen die je licentie kunnen laten vervallen.

- *systeem* is de combinatie van apparaat en besturingssysteem (OS). Als een van deze faktoren verandert, dan zal je systeem worden herkend als een nieuw systeem en verlies je je licentie en zal je je back-up moeten gebruiken.

- Je licentie zou elk besturingssysteem, OpenCPN of plug-in moeten overleven, maar als je je besturingssysteem opnieuw installeert, zelfs met hetzelfde besturingssysteem in dezelfde hardware, moet je er rekening mee houden dat dit een nieuwe toewijzing vereist.

- Wanneer je al jouw toewijzingen hebt verbruikt en je wilt jouw kaart in een ander systeem installeren, dan moet je voor de kaarten opnieuw een licentie kopen.

- Een *USB-Key Dongle* wordt beschouwd als een systeem. De USB-Key Dongle maakt het mogelijk om de kaarten te installeren op zoveel apparaten als je wilt. Maar alleen op het apparaat waar de USB-Key Dongle is aangesloten, is de licentie actief en zal de kaart weergeven worden.

- Zodra je kaarten voor een systeem hebt aangevraagd kunnen wij niet meer terugbetalen. Als je een systeem hebt aangemaakt en kaarten hebt toegewezen, maar je hebt je kaarten nog niet opgevraagd, dan kunnen wij je nog terugbetalen.

- Nadat u uw kaarten voor één systeem hebt aangevraagd, kunnen we je systeem niet meer annuleren of verplaatsen naar een andere combinatie van hardware en besturingssysteem.

- Je kunt je kaarten gedurende een jaar vanaf de aankoopdatum updaten. Kaarten hebben verschillende update-periodes:
    
    - Per kwartaal: Imray Charts oostelijk Caribisch gebied, Imray Adriatic en Ionisch, Imray Aegean en het Middellandse-Zeegebied.
    - Onbepaald: Explorer kaarten (Bahama's).
- Je kaart verloopt 1 jaar na aankoopdatum. Na het verlopen blijven kaarten nog wel op je systeem werken maar je kunt geen updates meer opvragen.

- Gedurende een jaar kan je de 2e of back-up op een ander systeem installeren. Zodra de licentie periode voorbij is zal dit niet langer mogelijk zijn.

# Kaarten installeren

Als het systeem waarop je kaarten wilt installeren ** verbonden is met Internet** volg dan de stappen in ** Koop online kaarten**. Dit is de eenvoudigste en aanbevolen methode.

Als het systeem waar je jouw kaarten wilt installeren ** NIET verbonden met internet ** is, dan volg je de stappen in ** Kaarten offline halen **.

Om kaarten op **Android** te installeren volg je **Kaarten kopen voor Android**.

## Koop online kaarten

1. Download en installeer de [oeRNC plug-in](https://opencpn.org/OpenCPN/plugins/oernc.html) (alleen voor versie OpenCPN 5.0 en hoger). Heb je de oeRNC plug-in al geïnstalleerd, update dan indien nodig naar de nieuwste versie.

2. Ga naar OpenCPN, *opties → Plug-ins → oeRNC* en klik op "inschakelen".

3. Ga naar de [o-charts ](https://o-charts.org/shop/14-oernc)webshop en koop een licentie voor de kaart(en) waarin je geïnteresseerd bent. Onthoud je toegangsgegevens voor de o-charts shop (e-mailadres en wachtwoord), je hebt ze straks weer nodig. Deze stap overslaan als je al kaarten gekocht hebt.

4. Als je je kaarten wilt toewijzen aan een [USB Key Dongle](https://o-charts.org/shop/hardware/38-usb-key-dongle.html), dan sluit je deze nu aan op een USB poort. Negeer deze stap als je geen dongle hebt.

5. Ga naar OpenCPN, *Opties→ Kaarten → oeRNC* en klik op * "kaartenlijst vernieuwen"*. Gebruik indien nodig de pijlen om de verborgen tabbladen weer te geven.

6. Login met je o-charts account.

7. Als je een USB-Dongle gebruikt, negeer je deze stap. Eerst moet je je systeem identificeren met een *systeemnaam*. Als jij je oeRNC-kaarten de eerste keer op dit systeem installeert, selecteer dan * Nieuw * in het venster dat verschijnt en maak een naam (minimaal 3 tekens en maximaal 15 tekens, geen symbolen of spaties). Als het systeem al eerder is gebruikt, selecteer dan de *Systeemnaam* uit de lijst. In het geval je een verkeerde *systeemnaam* kiest, dan zal de installatie van de kaarten doorgaan, maar de kaarten zullen niet werken. Als je je kaarten installeert in een tweede systeem of je je OS opnieuw hebt geïnstalleerd, selecteer dan *Nieuw* om een nieuwe toewijzing te maken.

8. Volg de instructies op het scherm om de kaarten, waarvoor je in de o-charts shop een licentie hebt gekocht, toe te wijzen, te downloaden en te installeren op je systeem. Zodra je al je toegestane toewijzingen hebt verbruikt, zal de kaart niet beschikbaar zijn.

### Updates - online

Je moet regelmatig bij *Opties → Kaarten → oeRNC kaarten* kijken om te controleren of er een update voor je kaarten beschikbaar is. Maak je geen zorgen of je online update gemist hebt, de oeRNC plugin zal alle tussentijdse updates installeren.

## Kaarten voor Android kopen

1. Installeer vanuit uit de Google Play Store de [OpenCPN app voor Android 4.4 (of hoger)](https://play.google.com/store/apps/details?id=org.opencpn.opencpn). Zorg ervoor dat je de officiële OpenCPN app gebruikt.

2. Installeer vanuit de Play Store de [oeRNC plugin voor de OpenCPN app](https://play.google.com/store/apps/details?id=org.opencpn.oerncplugin). Open oeRNC plug-in app en klik op "Installeer oeRNC".

3. Ga naar de [o-charts webshop](https://o-charts.org/shop/14-oernc) en koop een licentie voor de kaart(en) waarin je geïnteresseerd bent. Deze stap overslaan als je al kaarten gekocht hebt. Onthoud je toegangsgegevens voor de o-charts shop (e-mailadres en wachtwoord), je hebt ze straks weer nodig.

4. Ga naar OpenCPN, *Opties→ Kaarten → oeRNC* en klik op * "kaartenlijst vernieuwen"*. Gebruik indien nodig de pijlen om de verborgen tabbladen weer te geven.

5. Log in met je o-charts account e-mail en wachtwoord.

6. Volg de instructies op het scherm om de kaarten, waarvoor je in de o-charts shop een licentie hebt gekocht, toe te wijzen, te downloaden en te installeren op je systeem. Je moet hier van tijd tot tijd even terugkomen om te zien of er een nieuwe update beschikbaar is

## Koop offline kaarten

Voor systemen zónder internetverbinding maak je op die computer eerst een systeem identificatiebestand aan. Daarna kan je de kaart downloaden op een computer mét internetverbinding en de kaartbestanden overzetten naar de doelcomputer. We gaan ervan uit dat je de laatste versies van OpenCPN en oeRNC plugin hebt geïnstalleerd in het doelsysteem.

1. Als je je kaarten wilt toewijzen aan een [USB Key Dongle](https://o-charts.org/shop/hardware/38-usb-key-dongle.html), dan sluit je deze nu aan op een USB poort. Negeer deze stap als je geen dongle hebt.

2. Ga naar OpenCPN, *opties → Plug-ins → oeRNC* en klik op "inschakelen".

3. Ga naar * Voorkeuren * in en klik op * USB-sleutel Dongle systeem-ID-bestand maken... * als je een dongle hebt of op * Systeem-ID-bestand maken... </ em> als je geen dongle hebt. De plug-in zal het pad naar een *Vingerafdruk* bestand aangeven. Bij Windows en macOS wordt het bestand direct op je bureaublad gekopieerd. Bij Linux systemen vindt je het bestand in de ~/.opencpn map.</p></li> 
    
4. Kopieer de *vingerafdruk* naar een draagbaar apparaat (USB stick) en zoek dan een computer met een internetverbinding.
    
5. Ga naar de [o-charts ](https://o-charts.org/shop/14-oernc)webshop en koop een licentie voor de kaart(en) waarin je geïnteresseerd bent. Deze stap overslaan als je al kaarten gekocht hebt.
    
6. Ga naar de [ Mijn oeRNC-kaarten ](https://o-charts.org/shop/module/occharts/occhartsOernc) pagina en maak een * Systeem-Id * door het uploaden van de < em> Fingerprint </ em>. Laat *systeemnaam* leeg als je een dongle gebruikt.
    
7. Selecteer de nieuwe *systeemidentificatie* voor elke kaart die je wilt toewijzen aan je dongle. Zodra je een kaart aan een systeem hebt toegewezen, kan dat niet meer worden gewijzigd.
    
8. Maak een verzoek door op de knop *Request* te klikken. Na enkele seconden krijgt je 2 download links, een voor de grafiekenkaarten en een ander voor het bestand met de sleutels om ze te decoderen. Kopieer beide bestanden naar het draagbare apparaat (USB) en ga terug naar de boot.
    
9. Pak op je doelsysteem het kaarten bestand uit in een map van uw keuze en kopieer óók het sleutelbestand in dezelfde map waar de uitgepakte kaarten staan (.oernc). Installeer je kaarten zoals altijd en je bent klaar. Als je je kaarten hebt toegewezen aan een dongle, sluit die dan eerst aan voordat je de kaarten kan zien.</ol> 
    
### Updates - offline
    
Ga, om je kaarten te updaten, naar de [My oeRNC Charts](https://o-charts.org/shop/module/occharts/occhartsOernc) pagina. In de kolom *Last requested* zie je de laatste editie die je hebt aangevraagd. In de kolom *Last update* zie je de huidige beschikbare versie voor die kaart. Als ze niet overeenkomen, zal een *Request* knop verschijnen. Maak je geen zorgen als je een update gemist zou hebben. Een eventuele update bevat automatisch alle voorgaande. Verwijder de oude kaart uit OpenCPN of bewaar hem in een andere map en download en installeer de nieuwe kaart zoals gebruikelijk.
    
# Veelgestelde vragen (Faq's)

> **Voor welk besturingssysteem is de oeSENC/oeRNC plug-in geschikt?**
> 
> oeSENC en oeRNC kaarten werken op Windows, Mac, Android en Linux systemen (ook ARM).

> **En als ik de software op een Virtuele Machine installeer?**
> 
> Dan zal het Niet werken. Wij moeten het systeem beschermen tegen klonen.

> **Kan ik oeSENC/oeRNC kaarten gebruiken op iOS?**
> 
> Nee. Er is geen versie voor OpenCPN voor iOS.

> **Voor hoeveel systemen telt een "dual boot" systeem?**
> 
> Elke hardware/software-combinatie is een individueel systeem.

> **Waarom moet ik voor oeSENC/oeRNC kaarten betalen?**
> 
> Wij moeten dit zo doen in verband met de voorwaarden van en de vergoedingen voor de licentiehouders. De kosten worden tot een minimum beperkt. Voor het geval dat we een groot economisch succes zouden hebben gaan de opbrengsten terug naar OpenCPN.

> **OpenCPN is open source. Waar is de code voor de plug-in?**
> 
> Om te mogen werken met oeSENC/oeRNC kaarten moeten wij zorgen dat er geen kopieën van de onversleutelde cellen toegankelijk zijn tijdens het gebruik van de software. Daarom heeft de plug-in een open-source deel én een binary,. Vergelijkbaar met de commerciële BSB4 of NV-Verlag plug-ins.
